Oreo! Il loro nome riverbera come il rintocco di una campana. Sì, il classico biscotto americano, l'Oreo. Vedete? C'è anche scritto sopra. Questa è ovviamente la versione britannica, che credo sia uguale. Hanno avuto un grande impatto qui qualche anno fa, e adesso sono ovunque. Non letteralmente; se no farebbe paura.
Sì. Sono un tipo di biscotto al cioccolato; tipo come un Bourbon, ma un po' diverso, con un tipo di crema al latte in mezzo. E puoi girarli, aprirli, leccare la crema, mangiarli in modo diverso, inzupparli nel latte, e altre cose che sono molto prevalenti nella cultura pop.
Ad alcune persone non gliene frega niente dell'Oreo, essendo un tipo di biscotto economico, però...è buono, e costa poco. Cos'altro vuoi dalla vita, uno yacht? Non puoi avere uno yacht, stiamo solo parlando di biscotti. Dio, certa gente.
Comunque, sì, questi sono Oreo originali. Guardate, ecco il pacchetto dal quale li ho rubati. Contiene tutto ciò che vogliate sapere sugli Oreo, tra cui “gira, lecca, e inzuppa”, che sembra una versione perversa degli elfi Snap, Crackle, e Pop. Non vorrei vedere un cartone del genere. Comunque, oggi guarderemo delle versioni tarocche, perché sono stati abbastanza popolari...beh, che hanno fatto nascere vari non proprio Oreo nei negozi da un soldo. Per negozi da un soldo, intendo quasi tutti 99p Stores.
Allora, prima assaggio uno di questi, per ricordarmi che sapore ha. Hmm. L'Oreo di controllo. Sì. Mi ricordo esattamente che sapore abbia. Però, la cosa è, che sono fatti principalmente di ingredienti poco costosi, quindi uno può immaginare che la roba tarocca sia buona anche quella, no? O forse anche uguale. ...Ne dubito, ma, ehi, chissà?

Prima imitazione, ovviamente, è la confezione che assomiglia a quella dei veri Oreo. E così, si comincia con Borneo! Borneo è, ovviamente, la terza isola più grande del mondo, ed è composta, se non mi sbaglio, circa del 75% dell'Indonesia, circa 25% della Malaysia, e penso che anche il Brunei sia un po' lì. Questo è il Borneo. Allora, sì. Come vedete, sono molto simili. La confezione è chiaramente copiata, però questa ha una finitura lucida, per farla sembrare più costosa, che è strano per una roba tarocca. E sì, questa viene da 99p Stores. Qualcun altro me li ha mangiati tutti e ha detto che andavano bene, e me ne hanno lasciato almeno uno, spero, altrimenti questo video sarà un po' rovinato. Ti danno anche due pacchetti, se non mi sbaglio. Ed ecco qua! Beh...oh. ...C'è qualcosa di tragico in questo. E, sì. Hanno la stessa dimensione e la stessa forma, e un po' meno crema, ma ecco. E il sapore invece?... Ohh, simbolo massonico! L'Illuminati è qui, gente!...Svegliatevi, pecore!
Umm, hmm...il sapore è decisamente diverso. Sa di cioccolato, ma ha anche un, ehm...sapore di qualcos'altro. Non è cattivo, ma non è buono come l'Oreo. Ehm, sì. Mentre la roba bianca, la crema dentro è molto simile. Mmm. Non è buono uguale. Non è molto diverso, va bene per quello che costa, ma non è ai livelli dell'Oreo. Ho appena visto che questi sono fatti da Halk, che è, ovviamente, il personaggio barbaro del vecchio gioco Dungeon Master per l'Atari ST e l'Amiga. Sono contento che abbia trovato un lavoro dopo.

Il prossimo...O₂! O₂ è, ovviamente, il simbolo chimico dell'ossigeno, che è il gas che ci mantiene vivi che respiriamo nell'aria. Questo è l'O₂. “Sándwich de cacao relleno de crema”. Hmm. Questo è andato un po' all'estero. Assomiglia molto a quello di prima, ma ha un design floreale, e non ha grassi idrogenati! Grazie al cielo! Ed è in una grossa scatola di cartone, quindi, avete dimenticato di taroccare il pacchetto, buon per voi. Potrete sembrare un po' diversi, tuttavia si capisce lo stesso. E il 50% è gratis. Cinque confezioni di, ohh. Oh, guarda qua.
Grazie, Gullón. “Sandwich di cacao ripieno di crema”. Ah, ce n'è un pezzo in inglese qua, che ho letto in una voce strana. Hmm. Oh, sembra che ce ne siano sei qui. Oh, sì. Oddio. Oh, questi hanno una qualità molto più bassa rispetto agli Oreo e ai Borneo. (Heh, "Borneo".) Allora, mmm, stessa dimensione, oh, e, in realtà, mi sembra che abbiano esattamente la stessa dimensione e quantità di crema. Che sapore hanno, allora?
Ehm. Hmm. Sono un po' più morbidi degli Oreo, e non è che sono diventati morbidi là, perché erano in una scatola e chiusi là. Ehm...Non sono male, ma hanno quel tipo di gusto di Bourbon da pochi soldi, dove...non sanno molto di cioccolato. Ehm...anche il retrogusto non è così buono. Penso che sia la crema. Mmm. Non mi sono piaciuti questi. Questi sono i peggiori finora. Gli Oreo vincono, seguiti dai Borneo, poi O₂.

All'inizio avevo solo due biscotti tarocchi, che non erano abbastanza per fare un video, ma per fortuna, un amico ha scoperto nel suo supermercato locale...Duplex! Duplex è, ovviamente, l'impostazione nella fotocopiatrice che ti fa fotocopiare fronte-retro, però in realtà inceppa solo la carta e fa incazzare il tuo capo. Questo è il Duplex. Royal Duplex, sì. Direttamente dalla Regina Madre a voi. Oh!...Oh-ho! Guardate qua! Sembra che sia esattamente lo stesso! Fammi un attimo provare di nuovo un pezzo di Oreo originale, aspetta. Mmm-hmm...Mmm. Buono. Allora. Com'è...Oh, mio Dio! Che c...Quindi, Duplex è praticamente Borneo, ma senza nessun controllo di qualità? Non ho ricevuto nessun pre-avviso a riguardo. Dovrei chiedere dopo tramite un messaggio a quello che me li ha dati, ma, ehm, sì. È sicuramente lo stesso biscotto, no? Non può essere una coincidenza. Ma ha lo stesso sapore? Adesso, l'ho rovinato con quello vero, adesso devo, eh, vedere se è esattamente uguale all'altro. Va bene, so il sapore di questo. Dentro con il Duplex. Sì. Sono convinto che sono identici. Già. Sì, sono esattamente uguali, solo orribilmente schiacciati. Adesso ci fermiamo un attimo mentre vado a scrivere al tipo che mi ha dato i Duplex e chiedergli se tutti erano così rovinati.

La risposta a quello è: sì. Quando dico rovinati, intendo così schiacciati e non messi insieme bene. A quanto pare, entrambi i pacchetti che ha preso erano così. Ohh, Duplex. È così strano che puoi prendere un prodotto che è esattamente uguale a un altro prodotto ma non messo insieme correttamente. Va beh. Per concludere, a quanto pare, gli Oreo vincono, essendo un po' meglio degli altri. Al secondo posto vicino ci sono i Duplex/Borneo, e al terzo posto lontano sono gli O₂. Giuro che avevo già mangiato gli O₂ nel passato, e non avevano assolutamente quel sapore. Quindi, forse, sono peggiorati negli anni, non so. Non mi interessa. Me ne vado a fare un altro video adesso, forse su...qualcosa.

Twitter